<?xml version="1.0" encoding="utf-8"?>
<entries>
<entry name="DEEPNEST_BOUGHT">Я-я-яке жахливе лігвище лютих звірів. Щоб вилізти з цієї темної ями, потрібно докласти чимало зусиль. Гадаю, я-я причаюсь тут ще на деякий час.</entry>
<entry name="OUTSKIRTS_BOUGHT">Судячи з цієї стіни, містяни, здається, не наважились будувати вглиб у цих підземеллях. Цікаво, що їх налякало?</entry>
<entry name="CORNIFER_REFUSE">Отже, не зацікавило? Так, цілком розумію. Досліджувати без мапи, прокладаючи шлях крізь незвідані печери… Яка це насолода для душі.&lt;page&gt;Можливо, наші шляхи коли-небудь ще перетнуться.</entry>
<entry name="OUTSKIRTS_GREET">Хіба це не затишна нірка? Я наважився відвідати глушину неподалік, і подумав, що було б добре спинитись тут на хвильку.&lt;page&gt;Краєвид цієї частини міста досить спокійний, хоча його жителі такі ж люті, як і завжди.</entry>
<entry name="ABYSS_GREET">Ці печери старі. Хіба ти не відчуваєш, як на нас тисне усе королівство? Неймовірне відчуття.&lt;page&gt;Думаю, мало хто досяг цих глибин. Ми з тобою першовідкривачі, принаймні в новітній історії.</entry>
<entry name="ROYAL_GARDENS_BOUGHT">У самому серці цих садів розташована станція рогачів. Я б залюбки там відпочив, якби хтось не зачинив двері.</entry>
<entry name="ROYAL_GARDENS_GREET">Чув про королеву Святогніздя? Кажуть, ці сади колись були її притулком.&lt;page&gt;Зараз там усюди кишать злісні істоти та буйно поросла хаща.&lt;page&gt;Хоч би якими непривітними вони не були, мені все одно сподобалось тут мандрувати. Хочеш подивитись на мою роботу?</entry>
<entry name="FOG_CANYON_GREET">Хо-хо! Яким би дивним не було Святогніздя, ці печери ще дивніші.&lt;page&gt;Бачив ту темну браму нижче? Поруч з нею досить неспокійно. Я доклав всіх зусиль, щоб її уникнути.&lt;page&gt;На щастя, я знайшов окільну стежку, хоча наприкінці я трохи обпікся, переходячи кислоту вбрід.</entry>
<entry name="CLIFFS_GREET">Насолоджуєшся свіжим повітрям? Ми досить близько до кордонів Святогніздя та навколишніх безлюдних рівнин.&lt;page&gt;В цьому напрямку я вже зайшов так далеко, як хотів, утім, це — приємна різноманітність після тісних печерних стін.&lt;page&gt;Я намалював невеличку мапу цієї області. Вона проста і насправді далека від завершення. Незнання області достеменно надзвичайно дратує.</entry>
<entry name="CORNIFER_AGAIN_DP">Т-ти все-таки хочеш купити мапу?</entry>
<entry name="CLIFFS_BOUGHT">Я наштовхнувся на чудернацьку комаху над цими кручами. Його хатинка там неподалік.&lt;page&gt;Цей вельми статечний пан, без сумніву, вправний зі цвяхом. Підозрюю, ви з ним знайдете більше спільного, ніж я.</entry>
<entry name="CROSSROADS_BOUGHT">Що думаєш про мою мапу? Я намагався заповнити її якнайточніше, але кожна мапа завжди перебуває у стані довершення.&lt;page&gt;Якщо хочеш самостійно заповнювати мапи, можеш придбати кілька мапних дрібничок у моєї дружини у Ґрунтмуті. Ми відкрили невеличку крамницю, щоб якось зводити кінці з кінцями.</entry>
<entry name="CITY_GREET">Хіба це не разюча переміна після тих звивистих печер? Дощ навіює щось схоже на смуток, але міська архітектура дуже вишукана.&lt;page&gt;Нанесення на мапу такого незвичайного міста — досить складне завдання, але я з нетерпінням за це узявся.&lt;page&gt;Можливо, ти захочеш придбати примірник моїх поточних досягнень?</entry>
<entry name="WATERWAYS_BOUGHT">Б’юсь об заклад, по цих водостоках і камерах колись стікали міські відходи. Тут унизу, певне, був жахливий сморід. На щастя, цей безперервний дощ змив його дочиста.</entry>
<entry name="FUNGAL_WASTES_BOUGHT">У цих печерах дуже смердить і, підозрюю, далі буде ще гірше. Мій хоботок досить чутливий, тоді як ти, здається, не маєш жодного органу нюху.&lt;page&gt;Ти зовсім не відчуваєш цього запаху?</entry>
<entry name="FUNGAL_WASTES_GREET">Ах, мій маленький друже, ти вчасно мене зловив. Я майже завершив креслити мапу цих отруйних печер.&lt;page&gt;Місцеві типи не дуже люблять чужинців. Я б порадив по можливості їх уникати.&lt;page&gt;А трохи нижче якісь дивні худорляві істоти сильно мене налякали. Вони здались мені групою розумних створінь.&lt;page&gt;Якби я був молодшим, я б не злякався оглянути їхні лігва, але боюсь, що у зрілому віці не зможу утекти, якщо вони розлютяться.</entry>
<entry name="CORNIFER_MEET">Хм? А, добридень. Спускаєшся дослідити ці прекрасні старі руїни? Не звертай на мене увагу.&lt;page&gt;Я й сам маю пристрасть до досліджень. Заблукати та знову знайти свій шлях — ні з чим незрівнянне задоволення. З цим нам надзвичайно пощастило.&lt;page&gt;Я — картограф за фахом, і зараз працюю над складанням мапи цієї області. Не хочеш купити примірник моєї поточної роботи?</entry>
<entry name="CORNIFER_MEET_DP">Пп-привіт. Я — Корніфер. К-картограф за фахом. Я намагався скласти мапу тісного лігвища під нами, а-а-але виявилось, що це занадто небезпечно для такої комахи, як я.&lt;page&gt;З-звідусюди виповзають злісні маленькі створіння, а проходи утворюють темний, заплутаний лабіринт. Навіть з моїм вмінням визначати напрям, з м-м-мене досить.&lt;page&gt;Якщо ти добряче не підготувався, закликаю тебе відступити, але якщо відчуваєш в собі достатньо сил для спуску, чи не хотів би ти придбати м-мою мізерну мапу?</entry>
<entry name="CORNIFER_ISELDA">Мапа може бути корисною, але сама по собі вона не вкаже твоє розташування. Якщо не вмієш визначати напрямок, пропоную придбати компас у моєї дружини Ізельди.&lt;page&gt;Вона якраз відкриває нашу нову мапну крамницю у Ґрунтмуті та продаватиме всілякі корисні дрібнички таким мандрівникам, як ти. Час від часу вона продаватиме мої старі мапи.&lt;page&gt;Я повертаюся до неї, як тільки завершую картографування місцевості. Вона завжди так мені рада.</entry>
<entry name="CORNIFER_INTRO_1">О, до речі, я не представився, чи не так? Так, перепрошую за це. Коли проводиш багато часу наодинці зі своїми думками, то забуваєш про тонкощі розмови.</entry>
<entry name="CORNIFER_INTRO_2">Мене звуть Корніфер і я завжди любив досліджувати світ. Тому найперше, що зробив після вилуплення — це почвалав якнайдалі від своїх братів, сестер і бідолашної неньки!&lt;page&gt;Ось чому при першій змозі ми з дружиною переїхали до Ґрунтмуту. Величезне, нескінченне королівство для досліджень прямо за порогом. Хто б встояв перед цією спокусою?&lt;page&gt;Але годі, повертайся до своїх мандрів. Якщо пощастить, ми знову зустрінемось. Безпечної тобі дороги й прощавай!</entry>
<entry name="DREAM">…Нанести весь світ на мапу. Яка ж це втіха… Якби ж тільки Ізельда могла розділити цей трепет…</entry>
<entry name="DEEPNEST_GREET">Від цього м-місця в мене мурашки по шкірі. З-звідусюди вилізають злісні маленькі створіння, а проходи утворюють темний, заплутаний лабіринт.&lt;page&gt;Якщо ти добряче не підготувався, закликаю тебе відступити, але якщо відчуваєш в собі достатньо сил для спуску, чи не хотів би ти придбати мою мапу?</entry>
<entry name="ABYSS_BOUGHT">Звідси лежить довгий шлях назад до крамниці. Я ще трішки дам ногам спочинок.&lt;page&gt;Хоча не надто довго! Не хочу, щоб Ізельда хвилювалась за мене.</entry>
<entry name="CROSSROADS_GREET">Знову привіт! Твій шлях все ще звивається по цих чудових серпантинах? Лишень уяви собі, який вони мали вигляд під час розквіту королівства, сповнені руху і метушливим життям! Я б волів побачити це на власні очі.&lt;page&gt;О, гадаю, мені слід спитати… чи не зацікавить тебе примірник мапи цієї області…?</entry>
<entry name="CORNIFER_REFUSE_DP">Н-не зацікавився мапою?</entry>
<entry name="CORNIFER_AGAIN">Хм? Передумав щодо придбання мапи?</entry>
<entry name="CORNIFER_NOT_ENOUGH_DP">Н-не вистачає гео?</entry>
<entry name="MINES_GREET">Прийшов піднятись на цю гору? Я чув оповіді про шлях на вершину. Але для мене це далеченько, та й я не дуже люблю висоту.</entry>
<entry name="CORNIFER_PROMPT">Придбати мапу цієї області?</entry>
<entry name="GREENPATH_BOUGHT">Я зіткнувся з іншою мандрівницею, коли добирався сюди. Я намагався гукнути її, коли вона стрімголов мчала повз мене, але вона навіть не зиркнула у мій бік. Вочевидь, не поціновувачка мап, на відміну від нас.</entry>
<entry name="WATERWAYS_GREET">Хо-хо! Хіба ці ринви не захопливі? Лабіринт водостоків і тунелів.&lt;page&gt;Я не міг й мріяти про краще місце для використання своїх талантів. Він весь такий впорядкований, такий продуманий, нічого схожого на грубу неправильність тих підземель.&lt;page&gt;Ах, але на жаль, мій хоботок каже, що неподалік Грибна пустка, і, відчуваю, моя вогка пригода досягла свого кінця. Гадаю, цю мапу можна вважати завершеною.</entry>
<entry name="CORNIFER_NOT_ENOUGH">Не вистачає гео? О, розумію. Я залюбки б подарував цю мапу, але не думаю, що моя дружина зрадіє цьому. Як там кажуть: «Вся наша їжа зроблена з гео».</entry>
<entry name="CARD">Шкода, що розминулись! Якщо ти розгубився, чому б тобі не завітати до нашої крамнички у Ґрунтмуті та придбати мапу цієї області? Наявна зараз за відмінною ціною!&lt;br&gt;                                                             Корніфер</entry>
<entry name="CITY_BOUGHT">Ми обидва так далеко зайшли, щоб досягти цього величного місця. Поки я ще тут, треба не забути прихопити дрібничку чи дві для Ізельди.  </entry>
<entry name="MINES_BOUGHT">Я стукнувся об один з тих кристалів обабіч. Вони страшенно гострі та вкривають усе навколо. Тобі краще за ними слідкувати, якщо прямуєш нагору.</entry>
<entry name="GREENPATH_GREET">Хіба це не разючий контраст з Перехрестям? Таке вологе і жваве місце. Дороги звиваються та сплітаються у найнесподіваніших напрямках.&lt;page&gt;Я зробив усе можливе, щоб накреслити мапу цього місця заздалегідь, але мушу визнати, кілька місцевих мешканців виявились досить надокучливими.</entry>
<entry name="FOG_CANYON_BOUGHT">Трохи нижче звідси, посеред озера, розташована велика будівля, і погляд на неї викликає подив.&lt;page&gt;Я спробував увійти туди, але вона стала притулком тим слизьким, напівпрозорим істотам.&lt;page&gt;Тьху. Вони такі… огидні, і при дотику б'ють струмом.</entry>
</entries>
