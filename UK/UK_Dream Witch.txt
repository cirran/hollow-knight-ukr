<?xml version="1.0" encoding="utf-8"?>
<entries>
<entry name="WITCH_REWARD_2B">Ну ось, двері відчинено, і тепер ти можеш увійти до галявини поза ними. Пильно прислухайся і зможеш там почути бурмотіння давно померлих комах.</entry>
<entry name="WITCH_HINT_DREAMPLANT">Сутність можна знайти скрізь, де вкоренилися сни.&lt;page&gt;Бачив їх? Оті шептун-корені, що ростуть по всьому старому королівстві? Якщо не помиляюсь, один якраз росте надворі. Чому б тобі не вдарити його своїм Цвяхом снів і подивитись, що буде?</entry>
<entry name="WITCH_HINT_XERO">Інколи сни приймають подобу мерців. Такі сни є щедрими джерелами сутності!&lt;page&gt;Тобі варто уважно пошукати біля могил і надгробків. Якщо не помиляюсь, я бачила тут цікавий надгробок, у Землях спочинку.&lt;page&gt;Але якщо наважишся потривожити ці сни – підготуйся до бою…</entry>
<entry name="WITCH_GENERIC">Це королівство сповнене старими спогадами, прекрасними й абсурдними водночас. Відшукай їх, вияви їх, і збери сутність.</entry>
<entry name="WITCH_QUEST_1">Хм. Ти ще недосвідчений на шляху снів. Збери 100 сутностей Цвяхом снів; ще раз завітай до мене і я поділюсь тією дещицею мудрості, що маю.</entry>
<entry name="WITCH_QUEST_2">Ти та Цвях снів обидва здаєтесь трохи гострішими, але вам все ще є куди рости. Повертайся до мене, як тільки збереш 200 сутностей.</entry>
<entry name="WITCH_QUEST_3">Ти та Цвях снів обидва здаєтесь трохи гострішими, але вам все ще є куди рости. Повертайся до мене, як тільки збереш 300 сутностей.</entry>
<entry name="WITCH_QUEST_4">А, ти багато дізнався про володіння Цвяхом снів, чи не так? Повертайся до мене, як тільки збереш 500 сутностей, і я розповім тобі більше.</entry>
<entry name="WITCH_QUEST_5">А, ти багато дізнався про володіння Цвяхом снів, чи не так? Повертайся до мене, як тільки збереш 700 сутностей, і я розповім тобі більше.</entry>
<entry name="WITCH_QUEST_6">А-а-а, як яскраво сяє Цвях снів! Продовжуй. Повертайся до мене, як тільки збереш 1200 сутностей.</entry>
<entry name="WITCH_QUEST_7">А-а-а, як яскраво сяє Цвях снів! Продовжуй. Повертайся до мене, як тільки збереш 1500 сутностей.</entry>
<entry name="WITCH_QUEST_8">Неймовірно… Цвях снів такий близький до повного пробудження! Збери більше сутностей! Як тільки збереш 1800 сутностей, станеться щось дійсно дивовижне!</entry>
<entry name="WITCH_QUEST_9">Цвях снів вже повністю пробудився, та ти все ще збираєш сутності. Можливо, я вселила у тобі одержимість?&lt;page&gt;Тоді не спиняйся! Я з радістю чекатиму і спостерігатиму за твоїм прогресом.&lt;page&gt;Як тільки збереш 2400 сутностей, повертайся до мене. В мене не лишилось більше дарунків… та це буде доказом того, що ти дійсно володар, на якого чекало моє племʼя.</entry>
<entry name="WITCH_FINAL_3">А-а-а… Мені шкода…&lt;page&gt;Світло… Осяйність…&lt;page&gt;Я… памʼятаю тебе.</entry>
<entry name="WITCH_FINAL_1">Як багато сутності… Як яскраво… Ти й справді той володар, якого давно уві сні бачило моє племʼя.&lt;page&gt;Мій нарід породило світло. Світло подібне сутності, подібне цьому могутньому лезу, хоч й набагато яскравіше.&lt;page&gt;Вони із задоволенням грілися в цьому світлі та славили його… якийсь час.&lt;page&gt;Але в нашому світі зʼявилося інше світло… Змій, що прийняв подобу короля.&lt;page&gt;Якими ж віроломними були мої предки. Вони зрадили світло, що їх породило. Відвернулися від нього… Навіть забули.</entry>
<entry name="WITCH_FINAL_2">І так з цієї зради народилося королівство. Та ще блукали спогади про древнє світло, замовклий шепіт віри… Аж поки усьому Святогніздю не стало снитись забуте світло.&lt;page&gt;Ах, але що було, те загуло. І мені теж пора. Нарешті зʼявився володар, а я достатньо довго берегла памʼять про своє племʼя. Час нам теж канути в забуття.&lt;page&gt;Не згадуй нас, володарю. Не вшановуй нас. Ми не заслуговуємо цього…</entry>
<entry name="WITCH_DREAM">Навіщо вишукуєш в такому трухлявому старечому розумі, як мій? Тут нема нічого вартого, повір мені.&lt;page&gt;Але продовжуй досліджувати навколишній світ своїм Цвяхом снів… І приховане виявить себе.</entry>
<entry name="WITCH_DREAM1">На яку ж жахливу долю вони тебе прирекли.&lt;page&gt;Вигнали в оце місце проміж тілом і душею.&lt;page&gt;Чи приймеш ти їхній вирок і повільно згаснеш?&lt;page&gt;Чи візьмеш зброю перед собою і прокладеш собі шлях геть з цього сумного, забутого сну?</entry>
<entry name="WITCH_MEET_A">Ага, ти повернувся. Ласкаво просимо назад у світ наяву.</entry>
<entry name="WITCH_MEET_B">Ага, нарешті знайшов дорогу до мене. Після пробудження ти мовчки піднявся і пішов. Мабуть, я тебе налякала.</entry>
<entry name="WITCH_REWARD_8A">Нарешті. Час настав. Цвяху снів… І тобі теж, володарю. Час вам обом пробудитися.&lt;page&gt;Зібрана тобою сутність… Залишки надій цього старого королівства. Чиста сила! Хай вона тече крізь тебе у Цвях снів.&lt;page&gt;Тримай його високо, володарю! Пробудись!</entry>
<entry name="WITCH_REWARD_8B">А-ха-ха, так…&lt;page&gt;Тепер жодний сон від тебе не сховається. Тепер ти можеш вдивлятись у найтемніші закутки… Треба лиш знайти правильну щілину.&lt;page&gt;Що робитимеш з такою силою, володарю? Чиї спогади вполюєш?&lt;page&gt;Хех. Роби, як забажаєш, а моя обіцянка виконана. Хай час змиє гріхи мого племені, як і решту королівства…</entry>
<entry name="WITCH_DREAM_FALL">Хоч ти й можеш впасти, воля нестиме тебе вперед.&lt;page&gt;Сон нескінченний, та не королівство.&lt;page&gt;Сила, що пробудить цей світ від сну… треба лиш простягнути руку і взяти її.</entry>
<entry name="WITCH_QUEST_5B">Овва, ти сам починаєш перетворюватись на сон! Як тільки збереш 900 сутностей, я навчу тебе трюку, що давно тримала у рукаві…</entry>
<entry name="WITCH_INTRO">Ті образи, Сплячі… з тією дещицею сили, що в них залишилася, вони затягли тебе в це заховане місце.&lt;page&gt;Але цей амулет, Цвях снів… він здатен прорізати завісу між сном і явою. Навіть самі Сплячі не можуть сховатися від такої зброї.&lt;page&gt;Та мушу визнати, це священне лезо з часом затупилося. Можливо, разом ми зможемо відновити його силу. Потрібно лише принести мені сутність.&lt;page&gt;Сутність… дорогоцінні частинки світла, з якої зроблені сни. Збери її скрізь, де знайдеш, і принеси мені. Як тільки зберемо достатньо, ми зможемо разом творити дива.&lt;page&gt;Вирушай у світ, володарю. Полюй за сутністю, що там блукає!&lt;page&gt;Збери 100 сутностей і повертайся. Я розповім тобі більше…</entry>
<entry name="WITCH_GREET">А, володарю, ти повернувся. Дозволь мені оглянути Цвях снів…</entry>
<entry name="WITCH_REWARD_5B">Наразі Цвях снів всотав 900 сутностей! Здивований, як таке старе королівство має так багато прихованих снів?&lt;page&gt;Так, ти починаєш їх бачити. Звʼязок між нами й нашими снами, залишеними, наче сліди у пилюці. Настав час вивчити, як повторно відвідати місця, повʼязані з тобою!&lt;page&gt;Міцно тримай Цвях снів, володарю, і уяви, як перед тобою відчиняється велика брама!</entry>
<entry name="WITCH_REWARD_1">Хм, ти вже зібрав 100 сутностей. Швидко впорався! Маєш природний хист до цього, еге ж?&lt;page&gt;Не дивно, що Сплячі намагались поховати тебе в тому старому сні. Можливо, ти лякаєш їх? Чи може, самі будучи бранцями, вони забажали твоєї компанії?&lt;page&gt;В будь-якому випадку, попереду у тебе ще довгий шлях. Прийми цю стару дрібничку як заохочення від мене, і повертайся, коли збереш 200 сутностей.</entry>
<entry name="WITCH_REWARD_3">Отже, ти зібрав 300 сутностей… Так, бачу-бачу, як сни старого королівства починають липнути до тебе. Це надихає.&lt;page&gt;Ти й справді зробив мою марудну працю цікавішою. Бути доглядальницею цього місця не дуже весело.&lt;page&gt;Хоча мені не слід жалітися. Доглядати за могилами та направляти володаря… все це — спокута за старі гріхи. Певні речі слід тримати у балансі.&lt;page&gt;Прийми цю дрібничку за свої зусилля і повертайся із 500 сутностями. Продовжуй свою невтомну працю!</entry>
<entry name="WITCH_REWARD_4">А-а-ах. 500 сутностей. Ти стаєш майстром. Чудово! Чудово! Маю для тебе невеличку нагороду.&lt;page&gt;Вирваний з моїх найдорожчих спогадів, цей оберіг ще сильніше зміцнить твій звʼязок зі Цвяхом снів. Таємниці цього королівства більш не зможуть сховатися від тебе!&lt;page&gt;Прийми його, і повертайся, як тільки збереш 700 сутностей. На тебе чекають ще більше нагород…</entry>
<entry name="WITCH_REWARD_5">Отже, вже маєш 700 сутностей. Цікаво, чи стежать Сплячі за твоєю роботою. Чи може сам старий король.&lt;page&gt;Це їхній засув. Відчайдушно, але дуже розумно. Цікаво, скільки, вони думали, він протримається?&lt;page&gt;Але зневаги до них я не маю. Історія продовжується, та я вже байдужа до її повторень.&lt;page&gt;Тримай свій подарунок і продовжуй збирати сутність. Як тільки матимеш 900, повертайся до мене.</entry>
<entry name="WITCH_REWARD_6">Цвях снів яскраво сяє… Він вже містить понад 1200 сутностей. Вдивляючись у нього, я бачу так багато спогадів, що навпаки вглядаються в мене. Так багато благають, щоб їх запамʼятали.&lt;page&gt;Ніхто не здатен жити вічно, і тому ми просимо вцілілих запамʼятати нас.&lt;page&gt;Тримаючи щось подумки, воно житиме з тобою, але забувши щось, ти запечатуєш його навіки. Це єдина смерть, яка має значення.&lt;page&gt;Хех, так кажуть! Та досить вже. Прийми цю реліквію і повертайся до мене з 1500 сутностями. Йди!</entry>
<entry name="WITCH_REWARD_7">Ага, так і думала. Більш ніж 1500 сутностей. Цвях снів близький… такий близький до повного пробудження!&lt;page&gt;Продовжуй свій шлях, володарю. Не знаю, ким або чим виявиться те, що веде тебе вперед. Але як тільки збереш 1800 сутностей, я чекатиму тут на тебе.&lt;page&gt;Прийми цей подарунок, і хай він дасть тобі снаги та допоможе зібрати сутність світу!</entry>
<entry name="WITCH_REWARD_2A">А-а… Твій Цвях снів містить понад 200 сутностей. Ти доводиш свій хист до її збирання.&lt;page&gt;Бачив ці великі двері надворі? Давним-давно моє племʼя зачинило і заборонило їх відкривати.&lt;page&gt;Але наскільки мені відомо, в живих з мого племені залишилася тільки я. Це означає, що я не відчуватиму провину за порушення табу. На доказ моєї віри в тебе я відчиню двері.</entry>
</entries>
