<?xml version="1.0" encoding="utf-8"?>
<entries>
<entry name="ELDERBUG_MAP_SHOP_OPEN">Нещодавно молоде подружжя оселилось у хатинці біля станції. Здається, в них є невеличка крамниця з мапами, яка може зацікавити таких шукачів пригод, як ти.&lt;page&gt;Вона висока комашка, його жінка. Я запропонував їм обрати більшу хатинку, враховуючи, що вони усі стоять порожні, але їм сподобалась саме ця.&lt;page&gt;Те, як вона повинна згинатися, щоб пройти крізь двері… Я б не став з цим миритися.</entry>
<entry name="ELDERBUG_FLOWER_REREQUEST">Ти досі тримаєш цю пишну квітку... невже передумав? Ти дійсно даруєш мені щось настільки вишукане?</entry>
<entry name="ELDERBUG_INTRO_MAIN">Решта мешканців… всі вони зникли. Попрямували крізь цей колодязь, один за одним, до печер унизу.&lt;page&gt;Колись під нашим містом існувало велике королівство. Воно давно вже лежить у руїнах, але все ще вабить своїми глибинами багатьох мандрівників.&lt;page&gt;Багатство, слава, знання… Здається, ця темрява обіцяє всі принади. Впевнений, що ти також шукатимеш свої мрії там унизу.&lt;page&gt;Але стережись. Нездорове повітря заповнює цей простір. Істоти божеволіють, а мандрівники втрачають свої спогади.&lt;page&gt;Мабуть, мрія не така вже й велика справа, врешті-решт…</entry>
<entry name="ELDERBUG_CROSSROADS_INFECTED">Е-е-е… З колодязя біля міста почав тхнути різкий неприємний запах. Раніше я вважав ці глибини зловісними, а зараз вони здаються мені жахливими.&lt;page&gt;Яке б жахливе прокляття не вразило ці руїни, б’юсь об заклад, що воно стало сильнішим, ніж будь-коли.</entry>
<entry name="ELDERBUG_HINT_ANCIENT_BASIN">Ти знаєш, що печери простягаються ще далі під столицею? Мало хто наважився піти у таку глибочінь, тому про це мало що відомо.&lt;page&gt;Ті, хто повернулися, розповіли про неймовірно старі споруди та дороги, створені так, неначе сама скеля мала власну волю.</entry>
<entry name="ELDERBUG_INTRO_NORMAL">Агов, мандрівнику. Боюся, тут зостався лиш я, щоб запропонувати тобі хліб-сіль. Як бачиш, наше містечко навіки замовкло.</entry>
<entry name="ELDERBUG_TEMPLE_VISITED">Ти був у тому храмі? Чудернацька будівля, про яку я завжди чув, але ніколи не наважувався відвідати.&lt;page&gt;В нас були сміливці, що одного разу вирушили туди помолитись, і розповіли, що вони відчували спокій в тих стінах. Через деякий час вони припинили ходити туди. Цікаво, що змінилося?</entry>
<entry name="ELDERBUG_GENERIC_1">В тобі є щось дивне. Я бачив усіх комах, які проходили вниз, але ти… Ти видаєшся мені дуже знайомим, але готовий заприсягтися, що ми ніколи раніше не зустрічались.</entry>
<entry name="ELDERBUG_GENERIC_2">Втомився? Ця лава, хоч і залізна, але запевняю тебе, дуже зручна. Немає кращого місця, аби зібратися з думками, перш ніж попрямувати вниз.&lt;page&gt;Крім того, я обожнюю теревені. Хоч ти, здається, не надто балакучий.</entry>
<entry name="ELDERBUG_GOSSIP_HINT">Широкий край розкинувся під нами. Якщо ти коли-небудь заблукаєш або шукатимеш нові напрямки, приходь побалакати зі мною. Я можу запропонувати свою пораду чи нову стежку, яку ти раніше міг пропустити.&lt;page&gt;Здивований? Попри відсутність досвіду, я справді добре обізнаний про вигляд королівства унизу. Я чув незлічені історії мандрівників і дослідників, подібних тобі.&lt;page&gt;Я впевнений, тобі буде що розповісти, коли завершиш свої справи там, унизу. Або це, або ти будеш мертвим! Мушу визнати, у Святогнізді останнє набагато ймовірніше.</entry>
<entry name="ELDERBUG_FLOWER_REQUEST">Хм? Що це у тебе? Ах! Яка гарна квітка!&lt;page&gt;З твого вигляду я б ніколи не здогадався, але у тебе навдивовижу гарний смак у квітах. Чому тримаєш при собі таку пишну квітку?&lt;page&gt;Заждіть… ти ж не…? Ах!&lt;page&gt;Ця квітка — це… це подарунок? Мені? Ти дійсно даруєш мені щось настільки вишукане?</entry>
<entry name="ELDERBUG_STAG_STATION_REOPENED">Ніколи не думав, що побачу таке. Відкрилася станція рогачів! Ця будівля тихо стояла тут ще до моїх часів.&lt;page&gt;О, я чув розповіді про славні дні. Мережа тунелів, що пронизує все королівство. Не те щоб я збирався ними їздити!&lt;page&gt;Мене цілком влаштовує це місце.</entry>
<entry name="ELDERBUG_BRETTA_RETURNED">Та мила молода панянка повернулася до нас!&lt;page&gt;Визнаю, що низько оцінив її шанси на виживання.&lt;page&gt;Схоже, вона високої думки про свого рятівника, якогось завзятого вояки. Тільки-но припинила рюмсати після повернення.&lt;page&gt;Цей воїн мусив проходити поблизу, коли я задрімав. Який сором. Я б із задоволенням зустрівся з такою видатною комахою.</entry>
<entry name="ELDERBUG_FLOWER_ACCEPT">Ах! Я дійсно можу її узяти? Ну й ну… Не знаю, що ще сказати, окрім як… дякую!&lt;page&gt;Я змирився з тим, що безкорисно роздаю поради перехожим, не отримуючи ніякої подяки у відповідь. Хіба я знав, що одна молода комаха сприйме мої слова близько до серця та віддячить за мою ласку.&lt;page&gt;І таким чудовим подарунком! Ах. Раптом світ почав здаватись трохи менше бляклим.&lt;page&gt;Дякую тобі, друже. Я подбаю про цю квітку, поки тебе не буде, щоб ми могли насолодитись нею разом, коли ти повернешся.</entry>
<entry name="ELDERBUG_HINT_FUNGAL_WASTES">Мої знання Святогніздя можуть бути трохи розпливчастими, але під цими густолистими печерами є грибний гай, що колись став домівкою мирним створінням, напівкомахам-напіврослинам.&lt;page&gt;Звучить як щось, що варто відвідати, еге ж? Ну, тут є один недолік — страшенний сморід! Отруйний запах заповнює те місце.</entry>
<entry name="ELDERBUG_FLOWER_DECLINE">О. Я помилився. Так. Дуже нерозумно з мого боку. Не знаю, чому я подумав, що ти витрачатимеш стільки зусиль для такого простого старигана, як я.&lt;page&gt;Повага до інших і ввічливість… не всі народжуються з цими чеснотами.</entry>
<entry name="ELDERBUG_SHOPKEEP_RETURNED">Оце несподіванка! Наш крамар повернувся додому. Тільки заблукав на зворотному шляху. Я сподівався на цікаві оповідки про його пригоди унизу, але здається, він майже нічого не пам’ятає! Може, це було для нього занадто?&lt;page&gt;Якщо ти зацікавлений в його крамі, стережись! З ним важко торгуватися, з тим крамарем.&lt;page&gt;Конкуренції немає. В цьому проблема. Це погано для ринку. Не те щоб він на це скаржився.</entry>
<entry name="ELDERBUG_DREAM_FLOWER">Ці пелюстки… настільки білосніжні. Ти теж їх бачитимеш… спостерігаючи за мною, де б ти не був?&lt;page&gt;Зрештою, мрії не така вже й погана річ…</entry>
<entry name="ELDERBUG_HINT_GREENPATH">Раніш я думав, що королівство під нами — це мертва холодна скеля, але відтоді мені розповіли інше. Мандрівники оповідають про дивовижну різноманітність в печерах Святогніздя.&lt;page&gt;Навіть окрім Перехрестя там має бути простір, оточений лісовими хащами. Я розповів тим же мандрівникам про густу мураву, що росте за містом. Схоже, їх це не вразило.</entry>
<entry name="ELDERBUG_HISTORY_1">Багато хто приходив, сподіваючись, що королівство виконає їх бажання.&lt;page&gt;Святогніздя, так його колись називали. Імовірно, найвеличніше королівство, яке коли-небудь існувало, сповнене скарбів і таємниць.&lt;page&gt;Гм. Зараз воно — ніщо інше, ніж отруйне кладовище, сповнене потворами та божевіллям.&lt;page&gt;Гадаю, зрештою все зникає.</entry>
<entry name="ELDERBUG_HISTORY_2">Сподіваюсь, ти не надто розчарований нашим маленьким містечком, мандрівнику. Хоч зараз це похмуре місце, та колись воно було набагато привітнішим.&lt;page&gt;Вхід до королівства давно заборонений, нібито після якогось великого лиха. Багато брам зачинили, та крізь наш старий колодязь ще можна туди пролізти.&lt;page&gt;Найрізноманітніші комахи роками використовували колодязь, щоб проповзти до руїн: мандрівники, злодії, пройдисвіти.&lt;page&gt;Кумедно, що мало хто з них повернувся. Можливо, вони знайшли те, що шукали?..&lt;page&gt;Та я не настільки дурний. Без сумніву, їх всіх зжерли! У цих глибинах чигають безліч небезпек.</entry>
<entry name="ELDERBUG_INTRO_VISITEDCROSSROAD">О! Повернувся! Ти пройшов повз мене і спустився вниз в руїни, навіть не привітавшись! Я думав, що побачив привида.&lt;page&gt;Розум інколи утинає з нами витівки, коли проводиш багато часу наодинці.</entry>
<entry name="ELDERBUG_HINT_RESTING_GROUNDS">Мабуть, у Святогнізді достатньо могил, щоб заповнити цілу мережу печер. Кажуть, це десь над містом. Звучить доволі похмуро.&lt;page&gt;Але я задоволений нашим скромним клаптиком землі. У часи розквіту ми навіть мали гробаря! Він не був такою вже й поганою комахою, хоча вже помер.&lt;page&gt;Помер він не від небезпек Святогніздя, уяви собі. А впав у розриту могилу і не зміг вибратись.&lt;page&gt;Власне, це я знайшов його труп. Жахлива неприємність. З того часу мені довелось самому доглядати за могилами.</entry>
<entry name="ELDERBUG_FLOWER_GENERIC">Ця квітка, яку ти мені подарував… коли темні думи обступають мене, я дивлюсь на неї та думаю про тебе.&lt;page&gt;Чому б тобі не відпочити тут на лавці деякий час? Ми можемо разом насолодитись квіткою, поки ти знов не попрямуєш далі.</entry>
<entry name="ELDERBUG_INTRO_WALKEDBY">О! Ти повернувся! Ти пройшов повз мене, і я подумав, що,  може, і сам зник разом із цим містом.</entry>
<entry name="ELDERBUG_STAG_STATION_GREET">Є в тобі щось таке, маленький мандрівнику. Вітри змінюються.</entry>
<entry name="ELDERBUG_MINES_LIFT">Куди ж веде цей шумний старий ліфт? Гадаю, нагору до старих рудників, виритих у гірській вершині.&lt;page&gt;Ти був там нагорі? Це правда, що там на кожному кроці росте кришталь?&lt;page&gt;Одного разу хтось із наших приніс кілька цих кришталів до села. Особисто я не зовсім розумію їхньої принадності.&lt;page&gt;Їх не можна з’їсти, та й добрих подушок з них не зробиш. Як на мене, навряд чи вони варті тої мороки.</entry>
<entry name="ELDERBUG_TOWN_GREET_4">Якщо зустрінеш моїх хлопців там унизу, чи не міг би ти нагадати їм про їхнього вбогого Старійшину, покинутого на самотнє чатування тут нагорі, з хворою спиною. Лихо, лихо мені!…&lt;page&gt;О, зі мною насправді все гаразд, але трохи вини може прискорити їхнє повернення. Якщо вони там взагалі ще живі.</entry>
<entry name="ELDERBUG_BLACK_EGG_OPENED">Я почув пронизливий крик із колодязя. Він пролунав у вухах та ввів мене в ступор.&lt;page&gt;Я б сказав, що це помирав нечистий звір, але цей крик звучав якось інакше… богоподібно? Щось трапилося, маленький мандрівнику?&lt;page&gt;Ні. Не кажи мені. Якщо назрівають кепські справи, то мені, певно, краще цього не знати.</entry>
<entry name="ELDERBUG_DREAM">Спускатися в оті руїни… Навіщо? Тут нагорі все набагато простіше.</entry>
<entry name="ELDERBUG_DUNG">Відчуваєш… як тут чимось пахне? Раптом у повітрі з’явився жахливий сморід.&lt;page&gt;Присягаюсь, зазвичай це місто пахне набагато приємніше. Прошу, прийми мої якнайщиріші вибачення!</entry>
<entry name="ELDERBUG_JIJI_DOOR">Як проходять твої пригоди унизу? Що ж, зі мною дещо сталося за час твоєї відсутності.&lt;page&gt;Зазвичай я не відвідую міський цвинтар, але вирішив навідатись на могилку старого друга.&lt;page&gt;Коли йшов серед надгробків, я почув неначе дивний спів, що лунав звідкілясь поблизу. Надзвичайно зловісний спів!&lt;page&gt;Озирнувшись, щоб з’ясувати, звідки лунає спів, я побачив двоє блискучих, жахливих, величезних очей, які дивилися на мене з отвору темної печери!&lt;page&gt;Я вдав, наче нічого не бачив і не чув, та поспішив повернутися до міста. Моєму другу доведеться ще трохи почекати своїх відвідин…</entry>
<entry name="ELDERBUG_HINT_CRYSTAL_PEAK">Бачив ту високу скелю за міським цвинтарем? Це лише підніжжя набагато вищої гори.&lt;page&gt;Там всередині — рудники, техніка та всілякі витвори природи з різноманітного коштовного каменю. Багацько мандрівників попрямували за ними крізь Ґрунтмут.</entry>
<entry name="ELDERBUG_TOWN_GREET_3">Втомився? Ця лава, хоч і залізна, але запевняю тебе, дуже зручна. Немає кращого місця, аби зібратися з думками, перш ніж попрямувати вниз.&lt;page&gt;Крім того, я обожнюю теревені, навіть якщо ти не надто балакучий.</entry>
<entry name="ELDERBUG_KINGS_PASS">Щоб дістатися Ґрунтмуту, більшість мандрівників обирають обхідні манівці навколо ближніх скель. Зараз це важкий шлях, але за часів розквіту королівства він був набагато простішим.&lt;page&gt;У скелях є старий перевал, що колись надавав змогу легкого проходу. Відтоді міст до проходу давно вже розвалився, та навіть без нього величезні двері заступають вхід.&lt;page&gt;Однак я не скаржусь. Колись це означало, що ми повинні були надавати дах потоку мандрівників навіть у наші найжвавіші часи.&lt;page&gt;Я волів би, щоб до Ґрунтмуту не спускалась юрба комах. Я люблю тишу.</entry>
<entry name="ELDERBUG_HINT_CITY_OF_TEARS">Величезна столиця Святогніздя — це те, що прагнуть уздріти найхоробріші з вас. Роздумуєш, як би краще загарбати столичні скарби? Певно, вона сповнена ними вщерть.&lt;page&gt;Місто знаходиться в самому центрі королівства, але я чув, що його брами запечатані, тож пробратися туди може бути непросто.&lt;page&gt;Той, кому вдасться повернутись звідти бодай із часткою багатства, буде заможною комахою. На своєму віку я бачив лише кілька комах, яким це вдалося. Певно, це дещо каже про небезпечність тих вулиць.</entry>
</entries>
