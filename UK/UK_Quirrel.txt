<?xml version="1.0" encoding="utf-8"?>
<entries>
<entry name="QUIRREL_TEACHER_1A">Вона теж тебе кликала? Я збагнув, що ми не випадково прийшли сюди разом.&lt;page&gt;Хоч я й памʼятаю небагато, та це місце пригадую.&lt;page&gt;В цих палатах Наставниця намагалась зберегти знання королівства, а в самому осерді вона розмістила себе.</entry>
<entry name="QUIRREL_TEACHER_1B">Аби врятувати Святогніздя, Наставниця добровільно стала печаттю, але на себе вона наклала додатковий захист.&lt;page&gt;Хоча я не можу пригадати, як це відбувалося, та у цьому подвигу я зіграв певну роль.</entry>
<entry name="QUIRREL_TEACHER_1C">Тепер вона прикликала мене сюди, щоб зняти цей захист. Щоб допомогти тобі.</entry>
<entry name="DREAM_EGGTEMPLE">Що це за відчуття?… Таке знайоме. Тягне назустріч, та не дається.&lt;page&gt;А ці постаті на дверях… Погляд на них затуманює мій розум.</entry>
<entry name="QUIRREL_NODREAMNAIL">Ах, її розум для тебе досі зачинений. Цей останній могутній захист лишається на місці.&lt;page&gt;Якщо спробуєш зламати її печать, тобі слід спершу зʼясувати, як відкрити розум. Повинні існувати якісь засоби для такого подвигу, але у своїх мандрах я жодного не стрічав.&lt;page&gt;Я чув розповіді, що молі королівства розумілися на снах і мертвих. Можливо, варто їх розшукати?</entry>
<entry name="DREAM_MANTIS_VILLAGE">…Хто розповів мені про цвяхаря? Навіть не памʼятаю, але майже можу уявити самого майстра... </entry>
<entry name="QUIRREL_MEET_TEMPLE">Привіт! Як радісно зустріти ще одного мандрівника на цих забутих шляхах.&lt;page&gt;Ти хоч і малий на зріст, та з виду міцний.</entry>
<entry name="DREAM_CITY">Серце Святогніздя… Величне навіть у скорботі.</entry>
<entry name="QUIRREL_QUEENSTATION_01">Неймовірно. Я не очікував знайти таку велетенську станцію рогачів після того туманного спуску.&lt;page&gt;Комахи Святогніздя, певне, були напрочуд приголомшливими, якщо збудували такі грандіозні споруди так далеко в цій глушині.&lt;page&gt;Здається, небезпечні істоти сюди ще не дісталися. Чудове місце, аби трохи перепочити.</entry>
<entry name="QUIRREL_QUEENSTATION_02">Можеш собі уявити це місце у його розквіті? Рої комах, що мандрують королівством; бʼють дзвони рогачів; на станції жвава метушня.&lt;page&gt;Зараз лиш нам подібні ще знають про її існування.&lt;page&gt;Гадаю, є щось особливе в тому, щоб леліяти ці краєвиди, навіть у їх занепаді.</entry>
<entry name="QUIRREL_GREENPATH_1">О, привіт! Здається, ми обидва далеко відійшли від шляху.&lt;page&gt;Аж ледве віриться, що ці старі, курні дороги привели мене до такого буйного і жвавого місця!&lt;page&gt;Ця будівля натякає на якийсь різновид поклоніння, хоча цей ідол, очевидно, вже давно забутий. Все одно добре підходить, аби мить перепочити.</entry>
<entry name="QUIRREL_GREENPATH_2">Ген там я бачив дивного жука. Здавалось, що він цілком захоплений озером.&lt;page&gt;Я хотів з ним привітатися, однак подумав, що спершу варто доглянути свій цвях на випадок, якщо наша зустріч погано скінчиться. </entry>
<entry name="QUIRREL_GREENPATH_3">Твій цвях чудово виглядає, але вже зношений.&lt;page&gt;Бʼюся об заклад, що нагорі він далеко тебе заведе. Однак, здається мені, що унизу ти скоро зустрінеш небезпеку, з якою світ на поверхні не зрівняється.</entry>
<entry name="DREAM_ARCHIVE_ENTRANCE">…Хто ти, що веде мене в це місце?</entry>
<entry name="DREAM_ARCHIVE_INTERIOR">Подумати тільки, що така маленька істота нестиме долю всього королівства.</entry>
<entry name="QUIRREL_MEET_TEMPLE_B">Я — Квіррел. Я маю щось схоже на одержимість місцями, не позначеними на мапі.&lt;page&gt;Це стародавнє королівство містить багато захопливих таємниць, а найзагадковіша з них стоїть прямо перед нами.</entry>
<entry name="QUIRREL_MEET_TEMPLE_C">Велике камʼяне яйце, що лежить серед руїн стародавнього королівства. І це яйце… Воно тепле? Від нього однозначно віє особливим духом.&lt;page&gt;Чи можна його відкрити? Воно усе вкрите дивними знаками… &lt;page&gt;Я так обожнюю таємниці… І хто знає, які ще дива лежать глибоко під нами...</entry>
<entry name="DREAM_QUEENSTATION">Навіть великі рогачі схилялись перед королем Святогніздя. На яку ж відданість він мусив надихати.</entry>
<entry name="QUIRREL_MINES_1">Ах, нічогенький краєвид, хіба ні?&lt;page&gt;Я не здивований, що ти пережив подорож крізь ці мерехтливі печери.&lt;page&gt;В тобі є дещо сильне. Гадаю, ти був би вельми страхітливим, якби не твій маленький зріст.</entry>
<entry name="QUIRREL_MINES_2">Ти засмутився, побачивши унизу тих шахтарів, що й досі зайняті своєю безкінечною працею?&lt;page&gt;Навіть знесилені, вони продовжують, адже могутня мета викарбувана на їх оболонках.&lt;page&gt;Кажуть, кришталева руда містить різновид сили, не настільки могутньої, як приборкана мешканцями міста душа, але куди менш смертоносної.&lt;page&gt;…Дивно знати такі старі відомості. Цікаво, звідки взялися мої знання?</entry>
<entry name="QUIRREL_MINES_3">На цій висоті я можу розглядіти світло того сумного містечка.&lt;page&gt;Сумніваюсь, що його жителі змогли б осягнути велич навколишнього світу.</entry>
<entry name="QUIRREL_MINES_4">Він здається таким крихітним...</entry>
<entry name="QUIRREL_TEACHER_2">Не вагайся. Перетворення було її рішенням, не моїм.&lt;page&gt;Вона знає, що ти збираєшся зробити і, здається, радо це приймає. </entry>
<entry name="QUIRREL_TEACHER_3">Життя пані загасло, а з ним зламалася і її печать.&lt;page&gt;Ти намагаєшся здійснити важке діло, але я сам бачив твою доблесть. Та й вона теж вірила, що ти здібний.&lt;page&gt;Повертайся на свій шлях і дозволь мені перепочити. Завершивши справу, я починаю відчувати свій вік.</entry>
<entry name="QUIRREL_MANTIS_01">Ще раз привіт! Хм, думаю, ти вже зустрівся з племенем цього поселення? Схоже, до зайд вони ставляться з підозрою… мʼяко кажучи.&lt;page&gt;Але вони не звірі, ні. Пошесть у повітрі, що затуманює розум нижчої звірини… вони опираються їй. Вони зберегли свої глузд і честь, разом зі смертоносними звичаями.&lt;page&gt;Маю дещо порадити, друже. Якщо збираєшся кинути виклик володарям цього племені, затупленого цвяха може бути недостатньо.&lt;page&gt;Неподалік є місто, стара столиця Святогніздя. Я чув, що там живе цвяхар. Пошукай стариганя, і можливо, тобі буде набагато легше досягнути успіху.</entry>
<entry name="QUIRREL_SPA_REPEAT">Чому б тобі ненадовго не приєднатися до мене? Ці води роблять дива для втомлених ніг. </entry>
<entry name="QUIRREL_TEMPLE_3">Не використано</entry>
<entry name="QUIRREL_RUINS_1">Перед нами лежить столиця, друже мій. Яка ж вона похмура, але береже в собі відповіді до багатьох таємниць.&lt;page&gt;Я теж відчував потяг до цього місця, але ось я сиджу перед ним і виявляю, що вагаюсь спускатися.&lt;page&gt;Цікаво, це страх чи щось інше стримує мене?   </entry>
<entry name="QUIRREL_RUINS_2">Місто виглядає вбудованим у велетенську печеру, а з камʼяних тріщин нагорі ллє дощ.&lt;page&gt;Десь там повинно бути багато води. Гадаю, якщо печерна стеля так довго протрималась, то вона втримається й для нас.&lt;page&gt;Перш ніж я покину це королівство, мені б хотілось побачити, звідки витікає вся ця вода. Це, певно, ще те видовище!</entry>
<entry name="QUIRREL_RUINS_3">Якщо придивитися звідси, крізь дощ, то можна розгледіти тих скалічених вартових, чиї оболонки й донині застрягли у вічному патрулі.&lt;page&gt;Я був би з ними обережнішим, мій низенький друже. Їхні тренування не так то й легко забуваються. В цьому місті присутні грізні вороги.</entry>
<entry name="QUIRREL_RUINS_4">Хіба це не чудове місце для відпочинку? Обожнюю слухати, як дощ бʼє по склу.</entry>
<entry name="QUIRREL_TEMPLE_2">Не використано</entry>
<entry name="QUIRREL_TEMPLE_4">Щоб пройти ці руїни, одного лиш старого цвяха може не вистачити. Та не біда! Варто лише озирнутися.&lt;page&gt;Багато хто був тут до нас, і більшість зустріли тут свій жахливий кінець, хоч дехто й був споряджений краще за нас.&lt;page&gt;Впевнений, вони б не заперечували, якби добрий мандрівник звільнив їх від їхнього спорядження. Це ж насправді добре діло. Такими речами не слід обтяжувати мертвих.</entry>
<entry name="QUIRREL_TEMPLE_5">Ти бував в містечку нагорі? Яка похмура місцина. І така величність схована прямо під нею!&lt;page&gt;Гадаю, ось чому вони всі прямували униз. Хто б зміг опиратися таким можливостям?</entry>
<entry name="QUIRREL_TEMPLE_6">Воістину диво…</entry>
<entry name="QUIRREL_TEMPLE_1">Мене довго тягнуло сюди. Стільки билин, сповнених жахів і чудес. Я не міг більше опиратися. Я просто мусив побачити це на власні очі.&lt;page&gt;І як вчасно я вирішив прибути! Цей мертвий світ знов ожив.&lt;page&gt;Істоти розлючені, а земля гуркоче. І повітря таке густе. Цікаво, що могло все це пробудити?</entry>
<entry name="DREAM_MINES">…Як тужливо плачуть вітри. Краще вже спокій скелі над головою.</entry>
<entry name="DREAM_SPA">Він теж шукає хутір в самому серці кубла. З якоюсь таємною метою він повторює мій шлях.</entry>
<entry name="QUIRREL_QUEENSTATION_REPEAT">Чи чуєш ти слабке відлуння дзвонів?</entry>
<entry name="QUIRREL_FOGCANYON_A">Хіба це королівство не сповнене сюрпризами? Будівля на кислотному озері.&lt;page&gt;Попри це видовище, мені не перестає ввижатися… дещо знайоме? Щось ворушиться в моїй памʼяті, та не можу сказати, що саме…&lt;page&gt;Я думав, що мене веде сюди моя пристрасть до відкриттів, але тепер це дещо інше.&lt;page&gt;Ця будівля манить мене.</entry>
<entry name="QUIRREL_FOGCANYON_B">Я відчуваю її поклик… Чи наважусь увійти?</entry>
<entry name="QUIRREL_SPA">Привіт-привіт! Яка ж це втіха — знайти такий теплий спокій посеред лігва звірів.&lt;page&gt;Без сумніву, це дике місце. Начебто глибоко в тунелях є хутір. Його жителі ніколи не визнавали короля Святогніздя.</entry>
<entry name="DREAM_LAKE">Прожити вік, і так мало запамʼятати… Можливо, мені слід за це подякувати?&lt;page&gt;Все горе стерте. Я бачу лиш дива...</entry>
<entry name="QUIRREL_GREENPATH_REPEAT">Святогніздя чудово підходить для таких зірких дослідників, як ми. Таке напружене і пронизливе. В цьому місці ти або пильний, або мертвий.</entry>
<entry name="QUIRREL_EPILOGUE_A">Ми знову зустрілися, мій низенький друже. Тут я врешті відчуваю спокій.&lt;page&gt;Двічі я бачив цей світ, і хоч в мене забрали перший досвід моєї служби, я вдячний, що знову зміг засвідчити його красу.&lt;page&gt;Святогніздя — безмежне і дивовижне, але скільки б див воно не зберігало, я не бачив нікого настільки таємничого як ти.&lt;page&gt;Ха. У відповідь на мої лестощі — лиш мовчазний стоїцизм. Мені це подобається.&lt;page&gt;Вельми подобається.</entry>
<entry name="QUIRREL_EPILOGUE_B">…Неймовірно…</entry>
<entry name="QUIRREL_MANTIS_REPEAT">Мій власний шлях веде мене у це велике місто. Якщо шукатимеш цвяхаря, можливо, невдовзі наші стежки знову перетнуться.</entry>
<entry name="QUIRREL_TEACHER_HESITATE">Чому ти вагаєшся? Милосердя — це прекрасно, але і вона, і ти згодні, що так треба. Сміливіше, друже мій.</entry>
<entry name="DREAM_SLUGSHRINE">Це озеро… колись у його глибині дрімала шанована сутність…&lt;page&gt;Хіба так? Що навело мене на таку думку?</entry>
</entries>
