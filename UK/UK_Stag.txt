<?xml version="1.0" encoding="utf-8"?>
<entries>
<entry name="STAG_TOWN">Це місце… гадаю, ми біля поверхні? Тут є місто. Тобі слід скористатися можливістю відпочити.&lt;page&gt;Колись це місце кишіло мандрівниками, що рухались в усіх напрямках. Тепер тут стало набагато тихіше.</entry>
<entry name="STAG_GREENPATH">Овва, як же змінилось це місце з того часу, коли я востаннє його бачив. Зелень росте так буйно, що станція немовби тоне в ній.</entry>
<entry name="STAG_HOPE_2">Так, я триматимусь за цю надію. Що мій рід досі живий, досі десь там, мандрує по той бік земель.&lt;page&gt;Але я ніколи не зміг би залишити ці маршрути. Не тоді, коли вони все ще потрібні пасажирам.&lt;page&gt;Можу сказати, що у тебе ще зостались важливі справи. Я служитиму тобі попутником так довго, як тільки зможе витримати моє старе тіло.&lt;page&gt;Давайте разом ще трохи насолодимося старими маршрутами цього королівства.</entry>
<entry name="STAG_END_SPEAK">З нетерпінням чекаєш на подорож маршрутами рогачів? Просто застрибуй на цю платформу, подай сигнал — і одразу вирушаємо у путь.</entry>
<entry name="STAG_NEST">Повернувшись у свій старий дім… Я відчуваю, як на мене навалюється тягар мого довгого життя.&lt;page&gt;Однак я гордо нестиму його. Куди б я не вирушив, я завжди памʼятатиму про свою сімʼю та свій рід.</entry>
<entry name="STAG_ROYALGARDENS">Поки ти не закалатав у дзвін, я майже забув про існування цієї станції. Вона не часто використовувалась звичайними комахами, бо під пильною вартою тут розташовувався притулок нашої покійної королеви.&lt;page&gt;Навіть здичавівши, ці сади все ще прекрасні після всього часу. Впевнений, королева була б щаслива знати це.</entry>
<entry name="STAG_RUINS2">Малюче, ми стоїмо на станції Короля! Названа, ясна річ, на честь короля Святогніздя, за чиїм наказом збудовані маршрути та станції рогачів.&lt;page&gt;Сам король маршрутами ніколи не їздив, та я чув, що він був славною комахою, з лицем настільки яскравим і променистим, що від погляду на нього боліли очі.</entry>
<entry name="STAG_MEET">Вітаю, малюче! Вічність пройшла з того часу, коли я востаннє чув станційний дзвін. Відлуння прокотилося маршрутами рогачів і покликало мене сюди.&lt;page&gt;За ці роки я втомився й заціпенів, і хоч я багато забув, звуки дзвону завжди кликатимуть мене назад.&lt;page&gt;Ці маршрути рогачів тягнуться углиб Святогніздя. Якщо захочеш подорожувати ними, гукни мене з платформи. Я відвезу тебе туди, куди треба.</entry>
<entry name="STAG_DEEPNEST">Ах, малюче… Де ми? Я ніколи не був на цій станції. На ній дивна атмосфера небезпеки. Хутчіш, дозвольте мені доставити тебе у яке-небудь безпечніше місце.</entry>
<entry name="STAG_TRAVEL_1">Готовий вирушити, малюче?</entry>
<entry name="STAG_RESTINGGROUNDS">Землі спочинку… Сюди приїжджали пасажири для проведення ритуалів за померлими.&lt;page&gt;Проте їх більш нема. Можливо, тепер мертві самі проводять свої власні ритуали?</entry>
<entry name="STAG_TRAM">У тебе цей квиток! Хіба він не від тієї облудної машини, трамвая? Сподіваюсь, ти ж не думаєш їздити на тій абсурдній штукенції.&lt;page&gt;Сама думка про те, що проста машина намагатиметься робити те, що робимо ми, рогачі! Дурість… Безглуздя.</entry>
<entry name="STAG_CROSSROADS">Давно це було, але я памʼятаю, коли на цих трактах та перехрестях пульсувало життя. Цими шляхами я вперше розвозив пасажирів у своїй молодості.&lt;page&gt;Тих мандрівників давно вже нема, і залишився тільки я. Здається, зараз нікого вже не зосталось, крім нас та непримітних істот, що скребуть і плазують навколо.</entry>
<entry name="STAG_EGG_INSPECT">Порожня шкаралупка.</entry>
<entry name="STAG_FUNGUS">Ах, як це мене тішить. Станція Королеви знову відкрилась. Тут був жвавий транспортний вузол, зручно розташованим для мандрівників, що відвідували зовнішні землі.&lt;page&gt;Ти затятий дослідник, якщо знайшов це місце.</entry>
<entry name="STAG_HOPE_1">Що думаєш про мій старий дім, малюче?&lt;page&gt;Колись він був сповнений життям. Рогачі приходили й вирушали, обмінюючись розповідями про місця, де вони були, та про пасажирів, яких вони зустріли.&lt;page&gt;Довгий час я вважав себе єдиним, хто залишився в живих. Останній рогач.&lt;page&gt;Але побувши знову в Гнізді… тут є щось таке у повітрі. Чи то запах, тепло, або може, присутність?&lt;page&gt;Може бути, інші рогачі проклали собі шлях у широкий, далекий світ?</entry>
<entry name="STAG_FLOWER_WARNING">Ця квітка з тобою… Виглядає прегарною, а також дуже ніжною. Боюсь, якщо ти мандруватимеш зі мною — вона зламається.&lt;page&gt;Якщо треба зберегти її неушкодженою, раджу тобі йти пішки, щоб доставити її до місця призначення.</entry>
<entry name="STAG_DREAM">Як легко тепер я втомлююся, а мої старечі ноги, здається, болять все більше й більше. Однак мені пощастило хоча б зустріти свою старість… багатьом іншим не вдалося навіть дожити до неї.</entry>
<entry name="STAG_REMEMBER_1">Наразі ти відкрив кілька станцій рогачів, чи не так? Я вдячний тобі за можливість ще раз пробігтись королівством.&lt;page&gt;Відвідуючи все більше місць, я відчуваю, як до мене повертаються спогади, неначе мої думки знову пробігають цими маршрутами.&lt;page&gt;Продовжуй відкривати станції — і матимеш мою безмежну вдячність.</entry>
<entry name="STAG_REMEMBER_2">Ах, як багато відкрилось станцій рогачів. Я знову можу мандрувати всім широм королівства. Як же багато магістралей та старих обхідних доріг я призабув.&lt;page&gt;Десь проміж цими шляхами лежить Гніздо рогачів — місце, де я народився і виріс. Я гадав, що мій згаслий мозок забув його розташування, але зараз я майже можу пригадати шлях.&lt;page&gt;Якщо продовжиш відкривати станції рогачів і викликати мене на них, можливо, я знову знайду це Гніздо. Ах, як мені б цього хотілося!</entry>
<entry name="STAG_REMEMBER_3">Малюче! Я знайшов його! Гніздо рогачів, де я народився і виріс.&lt;page&gt;Однак мені треба ще раз його відвідати. Мій обовʼязок змушує мене мандрувати тільки туди, куди мене позвали, але якби тобі захотілось побачити його на власні очі, я міг би доставити тебе туди.&lt;page&gt;Там не залишилось нікого, щоб привітати нас, проте саме гніздо варте уваги! Тільки скажи — і ми негайно туди вирушимо.</entry>
<entry name="STAG_RUINS1">Я добре памʼятаю цю станцію. Поїздка сюди була звичайною справою. Сюди звозились товари зі всього королівства.&lt;page&gt;Та мало які товари відправляли в інший бік.</entry>
<entry name="STAG_HIDDEN">Ти ба! Що це за станція, увесь цей час прихована на дні світу?&lt;page&gt;Поки не почув дзвона, я навіть не знав, що маршрути рогачів ведуть так глибоко. Ти знайшов щось надзвичайно приголомшливе, малюче!&lt;page&gt;Не важливо, скільки мені років, світ досі зберігає секрети, подібні цій схованці…</entry>
<entry name="STAG_TISO">Бачу, хтось відпочиває на лавці. В ньому є щось неприємне, але двері станції рогачів відчинені для всіх.&lt;page&gt;Якщо він вимагатиме проїзду, я з радістю погоджусь. Мій обовʼязок рогача стоїть вище за будь-яку особисту відразу. </entry>
</entries>
