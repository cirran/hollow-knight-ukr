<?xml version="1.0" encoding="utf-8"?>
<entries>
<entry name="PRECEPT_13">Заповідь тринадцята: «Ніколи не бійся».&lt;page&gt;Страх лише стримує тебе. Зустріч зі своїми страхами вимагає надзвичайних зусиль. Тому перш за все не слід боятись.</entry>
<entry name="PRECEPT_14">Заповідь чотирнадцята: «Поважай кращих за тебе».&lt;page&gt;Якщо хтось перевершує тебе силою, розумом чи тим і тим, слід засвідчити їм свою повагу. Не зневажай їх і не насміхайся.</entry>
<entry name="PRECEPT_15">Заповідь п’ятнадцята: «Один ворог, один удар».&lt;page&gt;Слід вбивати ворога з одного удару. Якщо більше — це зайве. Крім того, підрахувавши свої удари в бою, ти дізнаєшся, скількох переміг.</entry>
<entry name="PRECEPT_16">Заповідь шістнадцята: «Не вагайся».&lt;page&gt;Прийнявши рішення, доводь його до кінця і не озирайся. Так ти досягнеш набагато більшого.</entry>
<entry name="PRECEPT_17">Заповідь сімнадцята: «Вір у свої сили».&lt;page&gt;Інші можуть сумніватися у тобі, але є дехто, кому ти завжди можеш довіряти. Ти сам. Переконайся, що віриш у власні сили, і ніколи не вагатимешся.</entry>
<entry name="PRECEPT_18">Заповідь вісімнадцята: «Шукай правду у темряві».&lt;page&gt;Ця заповідь також говорить сама за себе.</entry>
<entry name="PRECEPT_19">Заповідь дев’ятнадцята: «Завершуй всі свої починання».&lt;page&gt;Якщо берешся за щось, то переконайся, що досягнеш результатів. Якщо не впорався, то ти зазнав невдачі! Уникай цього будь-якою ціною.</entry>
<entry name="PRECEPT_7">Заповідь сьома: «Не оплакуй мертвих».&lt;page&gt;Коли ми помремо, нам від цього стане краще чи гірше? Цього ніяк не з’ясувати, тому не варто перейматись голосінням. Чи святкувати з цього приводу.</entry>
<entry name="PRECEPT_8">Заповідь восьма: «Мандруй наодинці».&lt;page&gt;Ні на кого не можна покладатись і ніхто не зберігатиме вірність вічно. Тому не варто обирати когось своїм постійним компаньйоном.</entry>
<entry name="PRECEPT_1">…але це не єдина небезпека, що мені довелось здолати у пошуках слави! Ти помітила цей трофей, еге ж? Сувенір з моєї останньої тріумфальної битви в ямі глибоко під нами.&lt;page&gt;Саме так, Життєкрад забрав ще одне життя, і натовп вибухнув несамовитими оплесками — одночасно гучними й цілком щирими.&lt;page&gt;Питаєш, чим я завдячую своїми безперервними перемогами й тріумфами? Як я казав, секрет в моїй власній філософії «П’ятдесят сім заповідей Зота».&lt;page&gt;Перша заповідь тут особливо доречна: «Завжди перемагай». Як щодо інших п’ятдесят шістьох заповідей? Отож…</entry>
<entry name="PRECEPT_2">Заповідь друга: «Нікому не дозволяй насміхатися з тебе».&lt;page&gt;Дурні сміються зі всього, навіть з тих, хто вище за них. Але стережись, це небезпечний сміх! Сміх поширюється наче чума, і скоро усі сміятимуться з тебе.&lt;page&gt;Слід швидко дати прочухана першопричині цих порочних веселощів, щоб покласти цьому край.</entry>
<entry name="PRECEPT_3">Заповідь третя: «Завжди відпочивай».&lt;page&gt;Пригоди і бійки не проходять без наслідків для твого тіла. Під час відпочинку твоє тіло зміцнюється і відновлюється. Чим довше відпочиваєш, тим сильнішим стаєш.</entry>
<entry name="PRECEPT_4">Заповідь четверта: «Забудь про минуле».&lt;page&gt;Минуле сповнене болю і думи про нього приносять лише страждання. Краще думай натомість про щось інше, наприклад, про майбутнє або якусь їжу.</entry>
<entry name="PRECEPT_5">Заповідь п’ята: «Сила перемагає силу».&lt;page&gt;Суперник сильний? Байдуже! Просто здолай силу більшою силою, і незабаром вони зазнають поразки.</entry>
<entry name="PRECEPT_55">Заповідь пʼятдесят пʼята: «Не схиляйся ні перед ким».&lt;page&gt;У світі є ті, хто навʼязуватимуть іншим свою волю. Вони оголошують себе власниками твоєї їжі, землі, тіла і навіть твоїх думок!&lt;page&gt;Вони не зробили нічого, щоб заслужити цього. Не схиляйся перед ними та не підкоряйся їхнім командам.</entry>
<entry name="PRECEPT_56">Заповідь пʼятдесят шоста: «Уникай сну».&lt;page&gt;Сни — небезпечна штука. Дивні, чужі думки можуть влізти у твій розум. Але якщо чинити їм опір, хвороба уразить твоє тіло! Найкраще зовсім уникати снів, як я.</entry>
<entry name="PRECEPT_57">Заповідь пʼятдесят сьома: «Дотримуйся всіх заповідей».&lt;page&gt;І найголовніше, завчи всі заповіді напамʼять і неухильно їх дотримуйся. Включно з цією!&lt;page&gt;Хм. Ти справді вислухав усе мною сказане? Почнімо спочатку і повторімо «Пʼятдесят сім заповідей Зота».</entry>
<entry name="PRECEPT_9">Заповідь дев’ята: «Тримай дім у чистоті».&lt;page&gt;Вдома ти зберігаєш найдорожче — себе. Тому слід докладати зусиль, щоб твій дім був гарним і чистим.</entry>
<entry name="PRECEPT_50">Заповідь пʼятдесята: «Не копирсайся в таємницях».&lt;page&gt;Деякі речі в цьому світі здаватимуться ребусами чи загадками. Якщо прихований сенс чогось одразу не очевидний, то не витрачай часу на роздуми. Рухайся далі.</entry>
<entry name="PRECEPT_51">Заповідь пʼятдесят перша: «Ніщо не безпечне».&lt;page&gt;При нагоді все у світі завдаватиме шкоди. Друзі, вороги, почвари, нерівні стежки. До всього стався з підозрою.</entry>
<entry name="PRECEPT_52">Заповідь пʼятдесят друга: «Стережись батькових заздрощів».&lt;page&gt;Батьки вважають, що якщо вони привели нас у світ, то ми зобовʼязані їм прислуговувати й ніколи їх не перевершувати. Якщо бажаєш торувати сам свій шлях, то здолай свого батька. Чи покинь його.</entry>
<entry name="PRECEPT_53">Заповідь пʼятдесят третя: «Не кради бажання інших».&lt;page&gt;Кожна істота міцно тримає в собі свої бажання. Якщо на мить побачиш чиїсь бажання, не піддавайся спокусі оголосити їх своїми власними. Це не принесе тобі щастя.</entry>
<entry name="PRECEPT_54">Заповідь пʼятдесят четверта: «Зачинивши щось, збережи ключ».&lt;page&gt;Ніщо не слід зачиняти навіки, тому тримай ключі при собі. Зрештою ти повернешся і відчиниш заховане.</entry>
<entry name="PRECEPT_20">Заповідь двадцята: «Кажи тільки правду».&lt;page&gt;Казати у розмові правду — ознака гарного тону, а також ефективно. Але стережись — сказана правда може нажити тобі ворогів. З цим ти повинен змиритися.</entry>
<entry name="PRECEPT_21">Заповідь двадцять перша: «Спостерігай за оточенням».&lt;page&gt;Не ходи, втупивши очі додолу! Слід частіше дивитись на всі боки, щоб упевнитись, що ніщо не заскочить тебе зненацька.</entry>
<entry name="PRECEPT_22">Заповідь двадцять друга: «Залиши своє гніздо».&lt;page&gt;При першій нагоді я покинув своє рідне місце і вийшов в люди. Не затримуйся у гнізді. Там нічого ловити.</entry>
<entry name="PRECEPT_23">Заповідь двадцять третя: «Знайди слабке місце».&lt;page&gt;Кожний ворог вразливий, наприклад, через тріщину у панцирі чи під час сну. Будь постійно насторожі та прискіпливо оглядай ворога, щоб виявити його слабке місце!</entry>
<entry name="PRECEPT_24">Заповідь двадцять четверта: «Бий в слабке місце».&lt;page&gt;Знайшовши вразливе місце ворога згідно з попередньою заповіддю, бий туди. Це миттєво знищить його.</entry>
<entry name="PRECEPT_25">Заповідь двадцять п’ята: «Захисти своє слабке місце».&lt;page&gt;Май на увазі, що ворог теж намагатиметься визначити твоє слабке місце, яке слід захищати. Найкращий захист? Перш за все ніколи не мати слабких міст.</entry>
<entry name="PRECEPT_26">Заповідь двадцять шоста: «Не довіряй своєму віддзеркаленню».&lt;page&gt;Вдивляючись у певні блискучі поверхні, можна побачити свою копію. Обличчя імітуватиме твої рухи й здаватиметься схожим на твоє, але сумніваюсь, що йому можна довіряти.</entry>
<entry name="PRECEPT_27">Заповідь двадцять сьома: «Їж якомога більше».&lt;page&gt;Приймаючи їжу, за можливості їж більше. Це дасть тобі більше енергії, а отже — можна буде рідше їсти.</entry>
<entry name="PRECEPT_28">Заповідь двадцять вісьма: «Не вдивляйся у тьму».&lt;page&gt;Якщо надто довго вдивлятися у тьму, не бачачи нічого, розум почне копирсатися у старих спогадах. Слід уникати спогадів згідно з четвертою заповіддю.</entry>
<entry name="PRECEPT_29">Заповідь двадцять дев’ята: «Вдосконалюй своє відчуття напрямку».&lt;page&gt;Тут легко загубитися, мандруючи звивистими й кривими печерами. Мати гарне відчуття напрямку — це все одно що мати чарівну мапу в голові. Дуже корисно.</entry>
<entry name="ZOTE_DREAM_FINAL">Я прийшов в це королівство, щоб виконати обіцянку… і тепер я цього досяг!&lt;page&gt;Так давно я дав цю обіцянку… Обіцянку собі…&lt;page&gt;Обіцянку слави! Слава мені, Могутньому Зоту! Я ніколи в собі не сумнівався, ніколи не вагався, і тепер я досяг усього, чого бажав.</entry>
<entry name="ZOTE_DREAM_DEEPNEST">Отже, королівство ховало це темне кубло, сповнене смертоносними хижаками. Ну що ж, наразі тут з’явився найсмертоносніший хижак з усіх…&lt;page&gt;…Могутній Зот!</entry>
<entry name="ZOTE_TOWN_REPEAT">Хм. Який же тут убогий хутір. Повітря смердить, а в місцевих осклянілі очі. Збираюся повернутись униз якнайшвидше.</entry>
<entry name="ZOTE_CITY_EXTRA">Припускаю, ти вражений, наскільки тут високі вежі. Хм. У своїх мандрах я бачив набагато вищі вежі. І набагато гарніші теж.</entry>
<entry name="ZOTE_COLOSSEUM_REPEAT">Облиш мене, холопе! Мені треба відпочити перед великою битвою. Молись, щоб ми не зустрілись на арені…</entry>
<entry name="PRECEPT_6">Заповідь шоста: «Сам обирай свою долю».&lt;page&gt;Старійшини вчать, що наша доля провіщена нам ще до народження. Я з цим не згодний.</entry>
<entry name="DREAM_COL_CORPSE">Ну ж бо, нахабо! Тікай! Поки я не зганьбив тебе ще більш!</entry>
<entry name="ZOTE_COLOSSEUM_GREET">Я бився все своє життя. Я вирізав сотні… ні, тисячі ворогів.&lt;page&gt;І ці бевзі думають зійтись зі мною в бою? Навіжені! Здається, їх охопило сильне бажання смерті.&lt;page&gt;Дуже добре. Могутній Зот виконає їхнє бажання…</entry>
<entry name="PRECEPT_30">Заповідь тридцята: «Не вір на слово».&lt;page&gt;Нехтуй обіцянками інших, оскільки їх завжди порушують. Особливо слід уникати обіцянок кохання чи заручин.</entry>
<entry name="PRECEPT_31">Заповідь тридцять перша: «В бруді живе хвороба».&lt;page&gt;Ти захворієш, якщо проводитимеш багато часу в бруді. Якщо зупиняєшся в чийомусь домі, то вимагай від господаря якнайкращої чистоти.</entry>
<entry name="PRECEPT_32">Заповідь тридцять друга: «В імені сила».&lt;page&gt;В імені сила, і якщо щось назвати — це дасть йому силу. Я сам нарік свій цвях Життєкрадом. І не кради вигадане мною ім’я! Придумай своє!</entry>
<entry name="PRECEPT_33">Заповідь тридцять третя: «Зневажай ворога».&lt;page&gt;У поштивому ставленні до ворогів немає доброчесності! Якщо хтось встає на твоєму шляху, він не заслуговує ані поваги, ані доброти чи милосердя.</entry>
<entry name="PRECEPT_34">Заповідь тридцять четверта: «Не їж перед сном».&lt;page&gt;Це може спричинити неспокій і розлад шлунка. Це просто здоровий глузд.</entry>
<entry name="PRECEPT_35">Заповідь тридцять п’ята: «Верх — угорі, а низ — унизу».&lt;page&gt;Якщо впасти у темряві, то можна легко втратити орієнтацію і забути, який шлях веде нагору. Запам’ятай цю заповідь!</entry>
<entry name="PRECEPT_36">Заповідь тридцять шоста: «В яєць крихка шкаралупа».&lt;page&gt;І знову ця заповідь говорить сама за себе.</entry>
<entry name="PRECEPT_37">Заповідь тридцять сьома: «В борг бери, а сам не давай».&lt;page&gt;Якщо даєш позику і її повернули тобі, ти нічого не отримуєш. Якщо взяти позику і не сплатити, ти отримуєш усе.</entry>
<entry name="PRECEPT_38">Заповідь тридцять вісьма: «Стережись загадкової сили».&lt;page&gt;Таємнича сила тисне на нас згори, штовхаючи униз. Якщо надто довго висіти у повітрі, сила розчавить тебе о землю і знищить. Стережись!</entry>
<entry name="PRECEPT_39">Заповідь тридцять дев’ята: «Швидко їж і повільно пий».&lt;page&gt;Твоє тіло — храм, тому поводься з ним обережно. Слід споживати їжу якнайшвидше, а питво — повільніше.</entry>
<entry name="ZOTE_DREAM_CITY">Чому повітря плаче? Це королівство намагається поглузувати з мене? Я давно пролив свою останню сльозу…</entry>
<entry name="ZOTE_DREAM_COLOSSEUM">Як жалюгідно — застрягти тут, замість того, щоб продовжити пошуки…&lt;page&gt;Я прийшов в це королівство, щоб виконати обіцянку… і це саме те, що я зроблю…</entry>
<entry name="ZOTE_TOWN_1">Гей там! Навіщо ховатися у тінях?&lt;page&gt;Так, твої очі не зраджують тебе. Я — Могутній Зот, славнозвісний лицар. Тремти переді мною!&lt;page&gt;Поки ти ховався у своєму брудному селищі, я вирушив у темне провалля під нами та умертвив великого звіра. В нього були гострі щелепи та жахливі манери.&lt;page&gt;Так, так. Вся слава мені. Але не маю часу на твої лестощі! Мені треба відпочити та підготуватись до своєї наступної подорожі униз.</entry>
<entry name="PRECEPT_1_R">Заповідь перша: «Завжди перемагай».&lt;page&gt;Програний бій нічого не принесе і нічому не навчить. Перемагай у бійках або не вв’язуйся у них зовсім!</entry>
<entry name="ZOTE_DREAM_TOWN1">Це нудне місце… нагадує мені про дім. Яка ж облуда…</entry>
<entry name="ZOTE_BUZZER_1_B">Затям собі, нахабо. Я — Могутній Зот, славнозвісний лицар. Якщо знову станеш на заваді — то зʼясуєш, чому мою зброю назвали Життєкрадом.</entry>
<entry name="ZOTE_DREAM_BUZZER">Дурна тварюко… твої щелепи затупилися, гризучи моє незламне тіло. Не дивно, що тебе переміг такий слабак!</entry>
<entry name="ZOTE_CITY_GREET">Гей! Стеж, куди прямуєш, мокрий волоцюго! Я не хочу, щоб мене забризкали. Мені чималого вартувало зостатись сухим.&lt;page&gt;Я — Могутній Зот, славнозвісний лицар. Якщо я вирішу, що залишатимуся сухим, то так і буде!&lt;page&gt;Дідько б побрав це бісове місто! Згори постійно падають вода і почвари! Не дивно, чому це прокляте королівство занепало…</entry>
<entry name="ZOTE_CITY_REPEAT">Бачив їх? Вартових, що навіть після смерті, досі охороняють це місто?&lt;page&gt;Хм. У ревному виконанні своїх обовʼязків немає доброчесності.</entry>
<entry name="ZOTE_COLOSSEUM_MEET">Хм? Що треба, нахабо? Теж прийшов поглузувати наді мною?&lt;page&gt;Йолопи! Ніколи не думав, що увʼязнення у клітці було саме тим, що я планував?!&lt;page&gt;Так, неодмінно випусти мене на арену!&lt;page&gt;Я — Могутній Зот! Щойно я витягну свого цвяха Життєкрада — і твій сміх перетвориться на жах!</entry>
<entry name="ZOTE_BUZZER_1">Що ти собі дозволяєш?! Посмів встати між мною і моєю здобиччю? У тебе що, звичка метушитися, заступати шлях і завдавати клопіт?</entry>
<entry name="ZOTE_BUZZER_2">Навіщо ти мене турбуєш? Я лицар. Мене не цікавлять твої дитячі забавки. Дай мені спокій.&lt;page&gt;Йди геть! Поки я не витяг цвяха…</entry>
<entry name="PRECEPT_40">Заповідь сорокова: «Не дотримуйся жодних законів, крім своїх».&lt;page&gt;Закони, написані іншими, можуть спричиняти незручність чи обтяжувати тебе. Хай твої бажання правлять за єдиний закон.</entry>
<entry name="PRECEPT_41">Заповідь сорок перша: «Навчись розпізнавати брехню».&lt;page&gt;Під час розмови інші зазвичай брешуть. Прискіпливо і без жалю допитуй їх, аж поки не виведеш їх на чисту воду.</entry>
<entry name="PRECEPT_42">Заповідь сорок друга: «Витрачай гео, коли маєш їх».&lt;page&gt;Деякі чіплятимуться за гео, навіть забираючи їх із собою в могилу. Краще витрачай їх при нагоді — щоб насолодитись різноманітними речами ще за життя.</entry>
<entry name="PRECEPT_43">Заповідь сорок третя: «Жодних вибачень».&lt;page&gt;Якщо хтось проситиме у тебе вибачення, будь хоч він твоїм братом, завжди відмовляй в цьому. Будь-хто, навіть брат, заслуговує цього.</entry>
<entry name="PRECEPT_44">Заповідь сорок четверта: «Вода не придатна для дихання».&lt;page&gt;Вода освіжає, але якщо спробувати її вдихнути, то отримаєш досить неприємне відчуття.</entry>
<entry name="PRECEPT_45">Заповідь сорок п’ята: «Якщо речі різні, то вони різні».&lt;page&gt;Це цілком очевидно, хоча, схоже, не для всіх. Мене іноді намагаються переконати, що певна річ є насправді чимось іншим, хоча це, безсумнівно, не так. Стій на своєму!</entry>
<entry name="PRECEPT_46">Заповідь сорок шоста: «Світ менший, ніж вважаєш».&lt;page&gt;В молодості ми схильні думати, що світ безмежний, велетенський, неосяжний. Це природно. На жаль, насправді він набагато менший. Можу це стверджувати, бо я обійшов усі куточки світу.</entry>
<entry name="PRECEPT_47">Заповідь сорок сьома: «Сам зроби свою зброю».&lt;page&gt;Тільки ти точно знаєш, яка зброя тобі потрібна. В молодості я сам вирізьбив з дерева Життєкрада. І він мене ніколи не підводив. Як і я його.</entry>
<entry name="PRECEPT_48">Заповідь сорок вісьма: «Обережніше з вогнем».&lt;page&gt;Вогонь — це різновид гарячого духу, що безтурботно танцює. Він може зігріти й дати світло, але також він може й обпалити, якщо підійти надто близько.</entry>
<entry name="PRECEPT_49">Заповідь сорок девʼята: «Статуї безглузді».&lt;page&gt;Не вшановуй їх! Ніхто ніколи не робив статуї ані тобі, ані мені, тоді навіщо нам звертати на них увагу?</entry>
<entry name="ZOTE_DEEPNEST_1">Гей! Що ти робиш, незграбний телепню?! Розмахуєш у темряві своїм іржавим цвяшком?&lt;page&gt;Ти ледь не влучив у мене! І якби влучив, тобі б настав кінець. Повір!&lt;page&gt;Я — Могутній Зот, славнозвісний лицар. Мій цвях Життєкрад стяв сотні голів. Геть, інакше настане твій черед!</entry>
<entry name="ZOTE_DEEPNEST_2">Хм? Загубився в цих темних тунелях? Мені однаково.&lt;page&gt;Ні, я не виведу тебе. Я знаю шлях завдяки своїй винятковій памʼяті, але завжди мандрую сам. Геть.</entry>
<entry name="ZOTE_TOWN_2">Цей навіжений старигань… Продовжує говорити повну маячню. Вважає, що навіть повітря в печерах унизу смертельне. Мабуть, йому слід придумати, як не дихати.&lt;page&gt;Також він продовжує балакати про сни. Фе! Сни для тих, хто надто кволий для повноцінного життя.</entry>
<entry name="PRECEPT_10">Заповідь десята: «Тримай зброю гострою».&lt;page&gt;Я стежу за тим, щоб мій цвях Життєкрад завжди залишався гостро заточеним. Так набагато полегшується рубанина.</entry>
<entry name="PRECEPT_11">Заповідь одинадцята: «Матері завжди зрадять».&lt;page&gt;Ця заповідь говорить сама за себе.</entry>
<entry name="PRECEPT_12">Заповідь дванадцята: «Тримай плащ сухим».&lt;page&gt;Якщо твій плащ намокне, висуши його якнайскоріше. Носіння мокрих плащів неприємне і може призвести до хвороб.</entry>
</entries>
